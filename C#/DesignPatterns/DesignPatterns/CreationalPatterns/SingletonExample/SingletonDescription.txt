Singleton е шаблон за дизайн, който се използва за създаването на клас,
който може да има само една единствена инстанция. Използва се, когато имаме
дадена функционалност, която е общо за цялото ни приложение и не предполага да имаме
различни инстанции на обекта, който я реализира. Пример за това е клас, в който се
пазят всички грешки възникнали при работата на нашето приложение. В представената
реализация се използва и lazy loading, т. е. създава се Logger само, ако е нужно.
Ако в нашето приложение няма грешки, може изобщо да не е нужно да инстанцираме Logger-а.
По този начин си спестяваме излишното инстанциализиране на даден обект, което може да ни спести
много ресурси (време, ако става дума за връзка с базата данни или памет, ако се изисква зареждане
на голям файл и т.п.).